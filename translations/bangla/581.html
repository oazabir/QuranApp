
<p class="verse"><a name="77:20" />20: আমি কি তোমাদেরকে তুচ্ছ পানি থেকে সৃষ্টি করিনি?</p>
<p class="verse"><a name="77:21" />21: অতঃপর আমি তা রেখেছি এক সংরক্ষিত আধারে,</p>
<p class="verse"><a name="77:22" />22: এক নির্দিষ্টকাল পর্যন্ত,</p>
<p class="verse"><a name="77:23" />23: অতঃপর আমি পরিমিত আকারে সৃষ্টি করেছি, আমি কত সক্ষম স্রষ্টা?</p>
<p class="verse"><a name="77:24" />24: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:25" />25: আমি কি পৃথিবীকে সৃষ্টি করিনি ধারণকারিণীরূপে,</p>
<p class="verse"><a name="77:26" />26: জীবিত ও মৃতদেরকে?</p>
<p class="verse"><a name="77:27" />27: আমি তাতে স্থাপন করেছি মজবুত সুউচ্চ পর্বতমালা এবং পান করিয়েছি তোমাদেরকে তৃষ্ণা নিবারণকারী সুপেয় পানি।</p>
<p class="verse"><a name="77:28" />28: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:29" />29: চল তোমরা তারই দিকে, যাকে তোমরা মিথ্যা বলতে।</p>
<p class="verse"><a name="77:30" />30: চল তোমরা তিন কুন্ডলীবিশিষ্ট ছায়ার দিকে,</p>
<p class="verse"><a name="77:31" />31: যে ছায়া সুনিবিড় নয় এবং অগ্নির উত্তাপ থেকে রক্ষা করে না।</p>
<p class="verse"><a name="77:32" />32: এটা অট্টালিকা সদৃশ বৃহৎ স্ফুলিংগ নিক্ষেপ করবে।</p>
<p class="verse"><a name="77:33" />33: যেন সে পীতবর্ণ উষ্ট্রশ্রেণী।</p>
<p class="verse"><a name="77:34" />34: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:35" />35: এটা এমন দিন, যেদিন কেউ কথা বলবে না।</p>
<p class="verse"><a name="77:36" />36: এবং কাউকে তওবা করার অনুমতি দেয়া হবে না।</p>
<p class="verse"><a name="77:37" />37: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:38" />38: এটা বিচার দিবস, আমি তোমাদেরকে এবং তোমাদের পূর্ববর্তীদেরকে একত্রিত করেছি।</p>
<p class="verse"><a name="77:39" />39: অতএব, তোমাদের কোন অপকৌশল থাকলে তা প্রয়োগ কর আমার কাছে।</p>
<p class="verse"><a name="77:40" />40: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:41" />41: নিশ্চয় খোদাভীরুরা থাকবে ছায়ায় এবং প্রস্রবণসমূহে-</p>
<p class="verse"><a name="77:42" />42: এবং তাদের বাঞ্ছিত ফল-মূলের মধ্যে।</p>
<p class="verse"><a name="77:43" />43: বলা হবেঃ তোমরা যা করতে তার বিনিময়ে তৃপ্তির সাথে পানাহার কর।</p>
<p class="verse"><a name="77:44" />44: এভাবেই আমি সৎকর্মশীলদেরকে পুরস্কৃত করে থাকি।</p>
<p class="verse"><a name="77:45" />45: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:46" />46: কাফেরগণ, তোমরা কিছুদিন খেয়ে নাও এবং ভোগ করে নাও। তোমরা তো অপরাধী।</p>
<p class="verse"><a name="77:47" />47: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:48" />48: যখন তাদেরকে বলা হয়, নত হও, তখন তারা নত হয় না।</p>
<p class="verse"><a name="77:49" />49: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:50" />50: এখন কোন কথায় তারা এরপর বিশ্বাস স্থাপন করবে?</p>
