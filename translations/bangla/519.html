
<p class="verse"><a name="50:16" />16: আমি মানুষ সৃষ্টি করেছি এবং তার মন নিভৃতে যে কুচিন্তা করে, সে সম্বন্ধেও আমি অবগত আছি। আমি তার গ্রীবাস্থিত ধমনী থেকেও অধিক নিকটবর্তী।</p>
<p class="verse"><a name="50:17" />17: যখন দুই ফেরেশতা ডানে ও বামে বসে তার আমল গ্রহণ করে।</p>
<p class="verse"><a name="50:18" />18: সে যে কথাই উচ্চারণ করে, তাই গ্রহণ করার জন্যে তার কাছে সদা প্রস্তুত প্রহরী রয়েছে।</p>
<p class="verse"><a name="50:19" />19: মৃত্যুযন্ত্রণা নিশ্চিতই আসবে। এ থেকেই তুমি টালবাহানা করতে।</p>
<p class="verse"><a name="50:20" />20: এবং শিঙ্গায় ফুঁৎকার দেয়া হবে এটা হবে ভয় প্রদর্শনের দিন।</p>
<p class="verse"><a name="50:21" />21: প্রত্যেক ব্যক্তি আগমন করবে। তার সাথে থাকবে চালক ও কর্মের সাক্ষী।</p>
<p class="verse"><a name="50:22" />22: তুমি তো এই দিন সম্পর্কে উদাসীন ছিলে। এখন তোমার কাছ থেকে যবনিকা সরিয়ে দিয়েছি। ফলে আজ তোমার দৃষ্টি সুতীক্ষ্ন।</p>
<p class="verse"><a name="50:23" />23: তার সঙ্গী ফেরেশতা বলবেঃ আমার কাছে যে, আমলনামা ছিল, তা এই।</p>
<p class="verse"><a name="50:24" />24: তোমরা উভয়েই নিক্ষেপ কর জাহান্নামে প্রত্যেক অকৃতজ্ঞ বিরুদ্ধবাদীকে,</p>
<p class="verse"><a name="50:25" />25: যে বাধা দিত মঙ্গলজনক কাজে, সীমালঙ্ঘনকারী, সন্দেহ পোষণকারীকে।</p>
<p class="verse"><a name="50:26" />26: যে ব্যক্তি আল্লাহর সাথে অন্য উপাস্য গ্রহণ করত, তাকে তোমরা কঠিন শাস্তিতে নিক্ষেপ কর।</p>
<p class="verse"><a name="50:27" />27: তার সঙ্গী শয়তান বলবেঃ হে আমাদের পালনকর্তা, আমি তাকে অবাধ্যতায় লিপ্ত করিনি। বস্তুতঃ সে নিজেই ছিল সুদূর পথভ্রান্তিতে লিপ্ত।</p>
<p class="verse"><a name="50:28" />28: আল্লাহ বলবেনঃ আমার সামনে বাকবিতন্ডা করো না আমি তো পূর্বেই তোমাদেরকে আযাব দ্বারা ভয় প্রদর্শন করেছিলাম।</p>
<p class="verse"><a name="50:29" />29: আমার কাছে কথা রদবদল হয় না এবং আমি বান্দাদের প্রতি জুলুমকারী নই।</p>
<p class="verse"><a name="50:30" />30: যেদিন আমি জাহান্নামকে জিজ্ঞাসা করব; তুমি কি পূর্ণ হয়ে গেছ? সে বলবেঃ আরও আছে কি?</p>
<p class="verse"><a name="50:31" />31: জান্নাতকে উপস্থিত করা হবে খোদাভীরুদের অদূরে।</p>
<p class="verse"><a name="50:32" />32: তোমাদের প্রত্যেক অনুরাগী ও স্মরণকারীকে এরই প্রতিশ্রুতি দেয়া হয়েছিল।</p>
<p class="verse"><a name="50:33" />33: যে না দেখে দয়াময় আল্লাহ তাâ€™আলাকে ভয় করত এবং বিনীত অন্তরে উপস্থিত হত।</p>
<p class="verse"><a name="50:34" />34: তোমরা এতে শান্তিতে প্রবেশ কর। এটাই অনন্তকাল বসবাসের জন্য প্রবেশ করার দিন।</p>
<p class="verse"><a name="50:35" />35: তারা তথায় যা চাইবে, তাই পাবে এবং আমার কাছে রয়েছে আরও অধিক।</p>
