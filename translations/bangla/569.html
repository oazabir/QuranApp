
<p class="verse"><a name="70:11" />11: যদিও একে অপরকে দেখতে পাবে। সেদিন গোনাহগার ব্যক্তি পনস্বরূপ দিতে চাইবে তার সন্তান-সন্ততিকে,</p>
<p class="verse"><a name="70:12" />12: তার স্ত্রীকে, তার ভ্রাতাকে,</p>
<p class="verse"><a name="70:13" />13: তার গোষ্ঠীকে, যারা তাকে আশ্রয় দিত।</p>
<p class="verse"><a name="70:14" />14: এবং পৃথিবীর সবকিছুকে, অতঃপর নিজেকে রক্ষা করতে চাইবে।</p>
<p class="verse"><a name="70:15" />15: কখনই নয়। নিশ্চয় এটা লেলিহান অগ্নি।</p>
<p class="verse"><a name="70:16" />16: যা চামড়া তুলে দিবে।</p>
<p class="verse"><a name="70:17" />17: সে সেই ব্যক্তিকে ডাকবে যে সত্যের প্রতি পৃষ্ঠপ্রদর্শন করেছিল ও বিমুখ হয়েছিল।</p>
<p class="verse"><a name="70:18" />18: সম্পদ পুঞ্জীভূত করেছিল, অতঃপর আগলিয়ে রেখেছিল।</p>
<p class="verse"><a name="70:19" />19: মানুষ তো সৃজিত হয়েছে ভীরুরূপে।</p>
<p class="verse"><a name="70:20" />20: যখন তাকে অনিষ্ট স্পর্শ করে, তখন সে হা-হুতাশ করে।</p>
<p class="verse"><a name="70:21" />21: আর যখন কল্যাণপ্রাপ্ত হয়, তখন কৃপণ হয়ে যায়।</p>
<p class="verse"><a name="70:22" />22: তবে তারা স্বতন্ত্র, যারা নামায আদায় কারী।</p>
<p class="verse"><a name="70:23" />23: যারা তাদের নামাযে সার্বক্ষণিক কায়েম থাকে।</p>
<p class="verse"><a name="70:24" />24: এবং যাদের ধন-সম্পদে নির্ধারিত হক আছে</p>
<p class="verse"><a name="70:25" />25: যাঞ্ছাকারী ও বঞ্চিতের</p>
<p class="verse"><a name="70:26" />26: এবং যারা প্রতিফল দিবসকে সত্য বলে বিশ্বাস করে।</p>
<p class="verse"><a name="70:27" />27: এবং যারা তাদের পালনকর্তার শাস্তির সম্পর্কে ভীত-কম্পিত।</p>
<p class="verse"><a name="70:28" />28: নিশ্চয় তাদের পালনকর্তার শাস্তি থেকে নিঃশঙ্কা থাকা যায় না।</p>
<p class="verse"><a name="70:29" />29: এবং যারা তাদের যৌন-অঙ্গকে সংযত রাখে</p>
<p class="verse"><a name="70:30" />30: কিন্তু তাদের স্ত্রী অথবা মালিকানাভূক্ত দাসীদের বেলায় তিরস্কৃত হবে না।</p>
<p class="verse"><a name="70:31" />31: অতএব, যারা এদের ছাড়া অন্যকে কামনা করে, তারাই সীমালংঘনকারী।</p>
<p class="verse"><a name="70:32" />32: এবং যারা তাদের আমানত ও অঙ্গীকার রক্ষা করে</p>
<p class="verse"><a name="70:33" />33: এবং যারা তাদের সাক্ষ্যদানে সরল-নিষ্ঠাবান</p>
<p class="verse"><a name="70:34" />34: এবং যারা তাদের নামাযে যত্নবান,</p>
<p class="verse"><a name="70:35" />35: তারাই জান্নাতে সম্মানিত হবে।</p>
<p class="verse"><a name="70:36" />36: অতএব, কাফেরদের কি হল যে, তারা আপনার দিকে উর্ধ্বশ্বাসে ছুটে আসছে।</p>
<p class="verse"><a name="70:37" />37: ডান ও বামদিক থেকে দলে দলে।</p>
<p class="verse"><a name="70:38" />38: তাদের প্রত্যেকেই কি আশা করে যে, তাকে নেয়ামতের জান্নাতে দাখিল করা হবে?</p>
<p class="verse"><a name="70:39" />39: কখনই নয়, আমি তাদেরকে এমন বস্তু দ্বারা সৃষ্টি করেছি, যা তারা জানে।</p>
