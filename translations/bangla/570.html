
<p class="verse"><a name="70:40" />40: আমি শপথ করছি উদয়াচল ও অস্তাচলসমূহের পালনকর্তার, নিশ্চয়ই আমি সক্ষম!</p>
<p class="verse"><a name="70:41" />41: তাদের পরিবর্তে উৎকৃষ্টতর মানুষ সৃষ্টি করতে এবং এটা আমার সাধ্যের অতীত নয়।</p>
<p class="verse"><a name="70:42" />42: অতএব, আপনি তাদেরকে ছেড়ে দিন, তারা বাকবিতন্ডা ও ক্রীড়া-কৌতুক করুক সেই দিবসের সম্মুখীন হওয়া পর্যন্ত, যে দিবসের ওয়াদা তাদের সাথে করা হচ্ছে।</p>
<p class="verse"><a name="70:43" />43: সে দিন তারা কবর থেকে দ্রুতবেগে বের হবে, যেন তারা কোন এক লক্ষ্যস্থলের দিকে ছুটে যাচ্ছে।</p>
<p class="verse"><a name="70:44" />44: তাদের দৃষ্টি থাকবে অবনমিত; তারা হবে হীনতাগ্রস্ত। এটাই সেইদিন, যার ওয়াদা তাদেরকে দেয়া হত।</p>
<p class="surah">সূরা নূহ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="71:1" />1: আমি নূহকে প্রেরণ করেছিলাম তাঁর সম্প্রদায়ের প্রতি একথা বলেঃ তুমি তোমার সম্প্রদায়কে সতর্ক কর, তাদের প্রতি মর্মন্তদ শাস্তি আসার আগে।</p>
<p class="verse"><a name="71:2" />2: সে বলল, হে আমার সম্প্রদায়! আমি তোমাদের জন্যে স্পষ্ট সতর্ককারী।</p>
<p class="verse"><a name="71:3" />3: এ বিষয়ে যে, তোমরা আল্লাহ তাâ€™আলার এবাদত কর, তাঁকে ভয় কর এবং আমার আনুগত্য কর।</p>
<p class="verse"><a name="71:4" />4: আল্লাহ তাâ€™আলা তোমাদের পাপসমূহ ক্ষমা করবেন এবং নির্দিষ্ট সময় পর্যন্ত অবকাশ দিবেন। নিশ্চয় আল্লাহ তাâ€™আলার নির্দিষ্টকাল যখন হবে, তখন অবকাশ দেয়া হবে না, যদি তোমরা তা জানতে!</p>
<p class="verse"><a name="71:5" />5: সে বললঃ হে আমার পালনকর্তা! আমি আমার সম্প্রদায়কে দিবারাত্রি দাওয়াত দিয়েছি;</p>
<p class="verse"><a name="71:6" />6: কিন্তু আমার দাওয়াত তাদের পলায়নকেই বৃদ্ধি করেছে।</p>
<p class="verse"><a name="71:7" />7: আমি যতবারই তাদেরকে দাওয়াত দিয়েছি, যাতে আপনি তাদেরকে ক্ষমা করেন, ততবারই তারা কানে অঙ্গুলি দিয়েছে, মুখমন্ডল বস্ত্রাবৃত করেছে, জেদ করেছে এবং খুব ঔদ্ধত্য প্রদর্শন করেছে।</p>
<p class="verse"><a name="71:8" />8: অতঃপর আমি তাদেরকে প্রকাশ্যে দাওয়াত দিয়েছি,</p>
<p class="verse"><a name="71:9" />9: অতঃপর আমি ঘোষণা সহকারে প্রচার করেছি এবং গোপনে চুপিসারে বলেছি।</p>
<p class="verse"><a name="71:10" />10: অতঃপর বলেছিঃ তোমরা তোমাদের পালনকর্তার ক্ষমা প্রার্থনা কর। তিনি অত্যন্ত ক্ষমাশীল।</p>
