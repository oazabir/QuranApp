
<p class="verse"><a name="37:103" />103: যখন পিতা-পুত্র উভয়েই আনুগত্য প্রকাশ করল এবং ইব্রাহীম তাকে যবেহ করার জন্যে শায়িত করল।</p>
<p class="verse"><a name="37:104" />104: তখন আমি তাকে ডেকে বললামঃ হে ইব্রাহীম,</p>
<p class="verse"><a name="37:105" />105: তুমি তো স্বপ্নকে সত্যে পরিণত করে দেখালে! আমি এভাবেই সৎকর্মীদেরকে প্রতিদান দিয়ে থাকি।</p>
<p class="verse"><a name="37:106" />106: নিশ্চয় এটা এক সুস্পষ্ট পরীক্ষা।</p>
<p class="verse"><a name="37:107" />107: আমি তার পরিবর্তে দিলাম যবেহ করার জন্যে এক মহান জন্তু।</p>
<p class="verse"><a name="37:108" />108: আমি তার জন্যে এ বিষয়টি পরবর্তীদের মধ্যে রেখে দিয়েছি যে,</p>
<p class="verse"><a name="37:109" />109: ইব্রাহীমের প্রতি সালাম বর্ষিত হোক।</p>
<p class="verse"><a name="37:110" />110: এমনিভাবে আমি সৎকর্মীদেরকে প্রতিদান দিয়ে থাকি।</p>
<p class="verse"><a name="37:111" />111: সে ছিল আমার বিশ্বাসী বান্দাদের একজন।</p>
<p class="verse"><a name="37:112" />112: আমি তাকে সুসংবাদ দিয়েছি ইসহাকের, সে সৎকর্মীদের মধ্য থেকে একজন নবী।</p>
<p class="verse"><a name="37:113" />113: তাকে এবং ইসহাককে আমি বরকত দান করেছি। তাদের বংশধরদের মধ্যে কতক সৎকর্মী এবং কতক নিজেদের উপর স্পষ্ট জুলুমকারী।</p>
<p class="verse"><a name="37:114" />114: আমি অনুগ্রহ করেছিলাম মূসা ও হারুনের প্রতি।</p>
<p class="verse"><a name="37:115" />115: তাদেরকে ও তাদের সম্প্রদায়কে উদ্ধার করেছি মহা সংকট থেকে।</p>
<p class="verse"><a name="37:116" />116: আমি তাদেরকে সাহায্য করেছিলাম, ফলে তারাই ছিল বিজয়ী।</p>
<p class="verse"><a name="37:117" />117: আমি উভয়কে দিয়েছিলাম সুস্পষ্ট কিতাব।</p>
<p class="verse"><a name="37:118" />118: এবং তাদেরকে সরল পথ প্রদর্শন করেছিলাম।</p>
<p class="verse"><a name="37:119" />119: আমি তাদের জন্যে পরবর্তীদের মধ্যে এ বিষয় রেখে দিয়েছি যে,</p>
<p class="verse"><a name="37:120" />120: মূসা ও হারুনের প্রতি সালাম বর্ষিত হোক।</p>
<p class="verse"><a name="37:121" />121: এভাবে আমি সৎকর্মীদেরকে প্রতিদান দিয়ে থাকি।</p>
<p class="verse"><a name="37:122" />122: তারা উভয়েই ছিল আমার বিশ্বাসী বান্দাদের অন্যতম।</p>
<p class="verse"><a name="37:123" />123: নিশ্চয়ই ইলিয়াস ছিল রসূল।</p>
<p class="verse"><a name="37:124" />124: যখন সে তার সম্প্রদায়কে বললঃ তোমরা কি ভয় কর না ?</p>
<p class="verse"><a name="37:125" />125: তোমরা কি বাâ€™আল দেবতার এবাদত করবে এবং সর্বোত্তম স্রষ্টাকে পরিত্যাগ করবে।</p>
<p class="verse"><a name="37:126" />126: যিনি আল্লাহ তোমাদের পালনকর্তা এবং তোমাদের পূর্বপুরুষদের পালনকর্তা?</p>
