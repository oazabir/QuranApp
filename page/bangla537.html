
<p class="verse"><a name="56:77" />77: নিশ্চয় এটা সম্মানিত কোরআন,</p>
<p class="verse"><a name="56:78" />78: যা আছে এক গোপন কিতাবে,</p>
<p class="verse"><a name="56:79" />79: যারা পাক-পবিত্র, তারা ব্যতীত অন্য কেউ একে স্পর্শ করবে না।</p>
<p class="verse"><a name="56:80" />80: এটা বিশ্ব-পালনকর্তার পক্ষ থেকে অবতীর্ণ।</p>
<p class="verse"><a name="56:81" />81: তবুও কি তোমরা এই বাণীর প্রতি শৈথিল্য পদর্শন করবে?</p>
<p class="verse"><a name="56:82" />82: এবং একে মিথ্যা বলাকেই তোমরা তোমাদের ভূমিকায় পরিণত করবে?</p>
<p class="verse"><a name="56:83" />83: অতঃপর যখন কারও প্রাণ কন্ঠাগত হয়।</p>
<p class="verse"><a name="56:84" />84: এবং তোমরা তাকিয়ে থাক,</p>
<p class="verse"><a name="56:85" />85: তখন আমি তোমাদের অপেক্ষা তার অধিক নিকটে থাকি; কিন্তু তোমরা দেখ না।</p>
<p class="verse"><a name="56:86" />86: যদি তোমাদের হিসাব-কিতাব না হওয়াই ঠিক হয়,</p>
<p class="verse"><a name="56:87" />87: তবে তোমরা এই আত্মাকে ফিরাও না কেন, যদি তোমরা সত্যবাদী হও ?</p>
<p class="verse"><a name="56:88" />88: যদি সে নৈকট্যশীলদের একজন হয়;</p>
<p class="verse"><a name="56:89" />89: তবে তার জন্যে আছে সুখ, উত্তম রিযিক এবং নেয়ামতে ভরা উদ্যান।</p>
<p class="verse"><a name="56:90" />90: আর যদি সে ডান পার্শ্বস্থদের একজন হয়,</p>
<p class="verse"><a name="56:91" />91: তবে তাকে বলা হবেঃ তোমার জন্যে ডানপার্শ্বসস্থদের পক্ষ থেকে সালাম।</p>
<p class="verse"><a name="56:92" />92: আর যদি সে পথভ্রষ্ট মিথ্যারোপকারীদের একজন হয়,</p>
<p class="verse"><a name="56:93" />93: তবে তার আপ্যায়ন হবে উত্তপ্ত পানি দ্বারা।</p>
<p class="verse"><a name="56:94" />94: এবং সে নিক্ষিপ্ত হবে অগ্নিতে।</p>
<p class="verse"><a name="56:95" />95: এটা ধ্রুব সত্য।</p>
<p class="verse"><a name="56:96" />96: অতএব, আপনি আপনার মহান পালনকর্তার নামে পবিত্রতা ঘোষণা করুন।</p>
<p class="surah">সূরা আল হাদীদ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="57:1" />1: নভোমন্ডল ও ভূমন্ডলে যা কিছু আছে, সবাই আল্লাহর পবিত্রতা ঘোষণা করে। তিনি শক্তিধর; প্রজ্ঞাময়।</p>
<p class="verse"><a name="57:2" />2: নভোমন্ডল ও ভূমন্ডলের রাজত্ব তাঁরই। তিনি জীবন দান করেন ও মৃত্যু ঘটান। তিনি সবকিছু করতে সক্ষম।</p>
<p class="verse"><a name="57:3" />3: তিনিই প্রথম, তিনিই সর্বশেষ, তিনিই প্রকাশমান ও অপ্রকাশমান এবং তিনি সব বিষয়ে সম্যক পরিজ্ঞাত।</p>
