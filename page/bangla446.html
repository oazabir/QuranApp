
<p class="surah">সূরা আস-সাফফাত</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="37:1" />1: শপথ তাদের যারা সারিবদ্ধ হয়ে দাঁড়ানো,</p>
<p class="verse"><a name="37:2" />2: অতঃপর ধমকিয়ে ভীতি প্রদর্শনকারীদের,</p>
<p class="verse"><a name="37:3" />3: অতঃপর মুখস্থ আবৃত্তিকারীদের-</p>
<p class="verse"><a name="37:4" />4: নিশ্চয় তোমাদের মাবুদ এক।</p>
<p class="verse"><a name="37:5" />5: তিনি আসমান সমূহ, যমীনও এতদুভয়ের মধ্যবর্তী সবকিছুর পালনকর্তা এবং পালনকর্তা উদয়াচলসমূহের।</p>
<p class="verse"><a name="37:6" />6: নিশ্চয় আমি নিকটবর্তী আকাশকে তারকারাজির দ্বারা সুশোভিত করেছি।</p>
<p class="verse"><a name="37:7" />7: এবং তাকে সংরক্ষিত করেছি প্রত্যেক অবাধ্য শয়তান থেকে।</p>
<p class="verse"><a name="37:8" />8: ওরা উর্ধ্ব জগতের কোন কিছু শ্রবণ করতে পারে না এবং চার দিক থেকে তাদের প্রতি উল্কা নিক্ষেপ করা হয়।</p>
<p class="verse"><a name="37:9" />9: ওদেরকে বিতাড়নের উদ্দেশে। ওদের জন্যে রয়েছে বিরামহীন শাস্তি।</p>
<p class="verse"><a name="37:10" />10: তবে কেউ ছোঁ মেরে কিছু শুনে ফেললে জ্বলন্ত উল্কাপিন্ড তার পশ্চাদ্ধাবন করে।</p>
<p class="verse"><a name="37:11" />11: আপনি তাদেরকে জিজ্ঞেস করুন, তাদেরকে সৃষ্টি করা কঠিনতর, না আমি অন্য যা সৃষ্টি করেছি? আমিই তাদেরকে সৃষ্টি করেছি এঁটেল মাটি থেকে।</p>
<p class="verse"><a name="37:12" />12: বরং আপনি বিস্ময় বোধ করেন আর তারা বিদ্রুপ করে।</p>
<p class="verse"><a name="37:13" />13: যখন তাদেরকে বোঝানো হয়, তখন তারা বোঝে না।</p>
<p class="verse"><a name="37:14" />14: তারা যখন কোন নিদর্শন দেখে তখন বিদ্রূপ করে।</p>
<p class="verse"><a name="37:15" />15: এবং বলে, কিছুই নয়, এযে স্পষ্ট যাদু।</p>
<p class="verse"><a name="37:16" />16: আমরা যখন মরে যাব, এবং মাটি ও হাড়ে পরিণত হয়ে যাব, তখনও কি আমরা পুনরুত্থিত হব?</p>
<p class="verse"><a name="37:17" />17: আমাদের পিতৃপুরুষগণও কি?</p>
<p class="verse"><a name="37:18" />18: বলুন, হ্যাঁ এবং তোমরা হবে লাঞ্ছিত।</p>
<p class="verse"><a name="37:19" />19: বস্তুতঃ সে উত্থান হবে একটি বিকট শব্দ মাত্র-যখন তারা প্রত্যক্ষ করতে থাকবে।</p>
<p class="verse"><a name="37:20" />20: এবং বলবে, দুর্ভাগ্য আমাদের! এটাই তো প্রতিফল দিবস।</p>
<p class="verse"><a name="37:21" />21: বলা হবে, এটাই ফয়সালার দিন, যাকে তোমরা মিথ্যা বলতে।</p>
<p class="verse"><a name="37:22" />22: একত্রিত কর গোনাহগারদেরকে, তাদের দোসরদেরকে এবং যাদের এবাদত তারা করত।</p>
<p class="verse"><a name="37:23" />23: আল্লাহ ব্যতীত। অতঃপর তাদেরকে পরিচালিত কর জাহান্নামের পথে,</p>
<p class="verse"><a name="37:24" />24: এবং তাদেরকে থামাও, তারা জিজ্ঞাসিত হবে;</p>
