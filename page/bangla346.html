
<p class="verse"><a name="23:60" />60: এবং যারা যা দান করবার, তা ভীত, কম্পিত হৃদয়ে এ কারণে দান করে যে, তারা তাদের পালনকর্তার কাছে প্রত্যাবর্তন করবে,</p>
<p class="verse"><a name="23:61" />61: তারাই কল্যাণ দ্রুত অর্জন করে এবং তারা তাতে অগ্রগামী।</p>
<p class="verse"><a name="23:62" />62: আমি কাউকে তার সাধ্যাতীত দায়িত্ব অর্পন করি না। আমার এক কিতাব আছে, যা সত্য ব্যক্ত করে এবং তাদের প্রতি জুলুম করা হবে না।</p>
<p class="verse"><a name="23:63" />63: না, তাদের অন্তর এ বিষয়ে অজ্ঞানতায় আচ্ছন্ন, এ ছাড়া তাদের আরও কাজ রয়েছে, যা তারা করছে।</p>
<p class="verse"><a name="23:64" />64: এমনকি, যখন আমি তাদের ঐশ্বর্যশালী লোকদেরকে শাস্তি দ্বারা পাকড়াও করব, তখনই তারা চীৎকার জুড়ে দেবে।</p>
<p class="verse"><a name="23:65" />65: অদ্য চীৎকার করো না। তোমরা আমার কাছ থেকে নিস্কৃতি পাবে না।</p>
<p class="verse"><a name="23:66" />66: তোমাদেরকে আমার আয়াতসমূহ শোনানো হত, তখন তোমরা উল্টো পায়ে সরে পড়তে।</p>
<p class="verse"><a name="23:67" />67: অহংকার করে এ বিষয়ে অর্থহীন গল্প-গুজব করে যেতে।</p>
<p class="verse"><a name="23:68" />68: অতএব তারা কি এই কালাম সম্পÃªেক চিন্তা-ভাবনা করে না? না তাদের কাছে এমন কিছু এসেছে, যা তাদের পিতৃপুরুষদের কাছে আসেনি?</p>
<p class="verse"><a name="23:69" />69: না তারা তাদের রসূলকে চেনে না, ফলে তারা তাঁকে অস্বীকার করে?</p>
<p class="verse"><a name="23:70" />70: না তারা বলে যে, তিনি পাগল ? বরং তিনি তাদের কাছে সত্য নিয়ে আগমন করেছেন এবং তাদের অধিকাংশ সত্যকে অপছন্দ করে।</p>
<p class="verse"><a name="23:71" />71: সত্য যদি তাদের কাছে কামনা-বাসনার অনুসারী হত, তবে নভোমন্ডল ও ভূমন্ডল এবং এগুলোর মধ্যবর্তÃªী সবকিছুই বিশৃঙ্খল হয়ে পড়ত। বরং আমি তাদেরকে দান করেছি উপদেশ, কিন্তু তারা তাদের উপদেশ অনুধাবন করে না।</p>
<p class="verse"><a name="23:72" />72: না আপনি তাদের কাছে কোন প্রতিদান চান? আপনার পালনকর্তার প্রতিদান উত্তম এবং তিনিই রিযিকদাতা।</p>
<p class="verse"><a name="23:73" />73: আপনি তো তাদেরকে সোজা পথে দাওয়াত দিচ্ছেন;</p>
<p class="verse"><a name="23:74" />74: আর যারা পরকালে বিশ্বাস করে না, তারা সোজা পথ থেকে বিচ্যুত হয়ে গেছে।</p>
