
<p class="surah">সূরা আল ফজর</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="89:1" />1: শপথ ফজরের,</p>
<p class="verse"><a name="89:2" />2: শপথ দশ রাত্রির, শপথ তার,</p>
<p class="verse"><a name="89:3" />3: যা জোড় ও যা বিজোড়</p>
<p class="verse"><a name="89:4" />4: এবং শপথ রাত্রির যখন তা গত হতে থাকে</p>
<p class="verse"><a name="89:5" />5: এর মধ্যে আছে শপথ জ্ঞানী ব্যক্তির জন্যে।</p>
<p class="verse"><a name="89:6" />6: আপনি কি লক্ষ্য করেননি, আপনার পালনকর্তা আদ বংশের ইরাম গোত্রের সাথে কি আচরণ করেছিলেন,</p>
<p class="verse"><a name="89:7" />7: যাদের দৈহিক গঠন স্তম্ভ ও খুঁটির ন্যায় দীর্ঘ ছিল এবং</p>
<p class="verse"><a name="89:8" />8: যাদের সমান শক্তি ও বলবীর্যে সারা বিশ্বের শহরসমূহে কোন লোক সৃজিত হয়নি</p>
<p class="verse"><a name="89:9" />9: এবং সামুদ গোত্রের সাথে, যারা উপত্যকায় পাথর কেটে গৃহ নির্মাণ করেছিল।</p>
<p class="verse"><a name="89:10" />10: এবং বহু কীলকের অধিপতি ফেরাউনের সাথে</p>
<p class="verse"><a name="89:11" />11: যারা দেশে সীমালঙ্ঘন করেছিল।</p>
<p class="verse"><a name="89:12" />12: অতঃপর সেখানে বিস্তর অশান্তি সৃষ্টি করেছিল।</p>
<p class="verse"><a name="89:13" />13: অতঃপর আপনার পালনকর্তা তাদেরকে শাস্তির কশাঘাত করলেন।</p>
<p class="verse"><a name="89:14" />14: নিশ্চয় আপনার পালকর্তা সতর্ক দৃষ্টি রাখেন।</p>
<p class="verse"><a name="89:15" />15: মানুষ এরূপ যে, যখন তার পালনকর্তা তাকে পরীক্ষা করেন, অতঃপর সম্মান ও অনুগ্রহ দান করেন, তখন বলে, আমার পালনকর্তা আমাকে সম্মান দান করেছেন।</p>
<p class="verse"><a name="89:16" />16: এবং যখন তাকে পরীক্ষা করেন, অতঃপর রিযিক সংকুচিত করে দেন, তখন বলেঃ আমার পালনকর্তা আমাকে হেয় করেছেন।</p>
<p class="verse"><a name="89:17" />17: এটা অমূলক, বরং তোমরা এতীমকে সম্মান কর না।</p>
<p class="verse"><a name="89:18" />18: এবং মিসকীনকে অন্নদানে পরস্পরকে উৎসাহিত কর না।</p>
<p class="verse"><a name="89:19" />19: এবং তোমরা মৃতের ত্যাজ্য সম্পত্তি সম্পূর্ণরূপে কুক্ষিগত করে ফেল</p>
<p class="verse"><a name="89:20" />20: এবং তোমরা ধন-সম্পদকে প্রাণভরে ভালবাস।</p>
<p class="verse"><a name="89:21" />21: এটা অনুচিত। যখন পৃথিবী চুর্ণ-বিচুর্ণ হবে</p>
<p class="verse"><a name="89:22" />22: এবং আপনার পালনকর্তা ও ফেরেশতাগণ সারিবদ্ধভাবে উপস্থিত হবেন,</p>
<p class="verse"><a name="89:23" />23: এবং সেদিন জাহান্নামকে আনা হবে, সেদিন মানুষ স্মরণ করবে, কিন্তু এই স্মরণ তার কি কাজে আসবে?</p>
