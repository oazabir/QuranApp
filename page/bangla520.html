
<p class="verse"><a name="50:36" />36: আমি তাদের পূর্বে বহু সম্প্রদায়কে ধ্বংস করেছি, তারা এদের অপেক্ষা অধিক শক্তিশালী ছিল এবং দেশে-বিদেশে বিচরণ করে ফিরত। তাদের কোন পলায়ন স্থান ছিল না।</p>
<p class="verse"><a name="50:37" />37: এতে উপদেশ রয়েছে তার জন্যে, যার অনুধাবন করার মত অন্তর রয়েছে। অথবা সে নিবিষ্ট মনে শ্রবণ করে।</p>
<p class="verse"><a name="50:38" />38: আমি নভোমন্ডল, ভূমন্ডল ও এতদুভয়ের মধ্যবর্তী সবকিছু ছয়দিনে সৃষ্টি করেছি এবং আমাকে কোনরূপ ক্লান্তি স্পর্শ করেনি।</p>
<p class="verse"><a name="50:39" />39: অতএব, তারা যা কিছু বলে, তজ্জন্যে আপনি ছবর করুন এবং, সূর্যোদয় ও সূর্যাস্তের পূর্বে আপনার পালনকর্তার সপ্রশংস পবিত্রতা ঘোষণা করুন।</p>
<p class="verse"><a name="50:40" />40: রাত্রির কিছু অংশে তাঁর পবিত্রতা ঘোষণা করুন এবং নামাযের পশ্চাতেও।</p>
<p class="verse"><a name="50:41" />41: শুন, যে দিন এক আহবানকারী নিকটবর্তী স্থান থেকে আহবান করবে।</p>
<p class="verse"><a name="50:42" />42: যেদিন মানুষ নিশ্চিত সেই ভয়াবহ আওয়াজ শুনতে পাবে, সেদিনই পুনরত্থান দিবস।</p>
<p class="verse"><a name="50:43" />43: আমি জীবন দান করি, মৃত্যু ঘটাই এবং আমারই দিকে সকলের প্রত্যাবর্তন।</p>
<p class="verse"><a name="50:44" />44: যেদিন ভূমন্ডল বিদীর্ণ হয়ে মানুষ ছুটাছুটি করে বের হয়ে আসবে। এটা এমন সমবেত করা, যা আমার জন্যে অতি সহজ।</p>
<p class="verse"><a name="50:45" />45: তারা যা বলে, তা আমি সম্যক অবগত আছি। আপনি তাদের উপর জোরজবরকারী নন। অতএব, যে আমার শাস্তিকে ভয় করে, তাকে কোরআনের মাধ্যমে উপদেশ দান করুন।</p>
<p class="surah">সূরা আয-যারিয়াত</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="51:1" />1: কসম ঝঞ্ঝাবায়ুর।</p>
<p class="verse"><a name="51:2" />2: অতঃপর বোঝা বহনকারী মেঘের।</p>
<p class="verse"><a name="51:3" />3: অতঃপর মৃদু চলমান জলযানের,</p>
<p class="verse"><a name="51:4" />4: অতঃপর কর্ম বন্টনকারী ফেরেশতাগণের,</p>
<p class="verse"><a name="51:5" />5: তোমাদের প্রদত্ত ওয়াদা অবশ্যই সত্য।</p>
<p class="verse"><a name="51:6" />6: ইনসাফ অবশ্যম্ভাবী।</p>
