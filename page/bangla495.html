
<p class="verse"><a name="43:74" />74: নিশ্চয় অপরাধীরা জাহান্নামের আযাবে চিরকাল থাকবে।</p>
<p class="verse"><a name="43:75" />75: তাদের থেকে আযাব লাঘব করা হবে না এবং তারা তাতেই থাকবে হতাশ হয়ে।</p>
<p class="verse"><a name="43:76" />76: আমি তাদের প্রতি জুলুম করিনি; কিন্তু তারাই ছিল জালেম।</p>
<p class="verse"><a name="43:77" />77: তারা ডেকে বলবে, হে মালেক, পালনকর্তা আমাদের কিসসাই শেষ করে দিন। সে বলবে, নিশ্চয় তোমরা চিরকাল থাকবে।</p>
<p class="verse"><a name="43:78" />78: আমি তোমাদের কাছে সত্যধর্ম পৌঁছিয়েছি; কিন্তু তোমাদের অধিকাংশই সত্যধর্মে নিস্পৃহ!</p>
<p class="verse"><a name="43:79" />79: তারা কি কোন ব্যবস্থা চুড়ান্ত করেছে? তাহলে আমিও এক ব্যবস্থা চুড়ান্ত করেছি।</p>
<p class="verse"><a name="43:80" />80: তারা কি মনে করে যে, আমি তাদের গোপন বিষয় ও গোপন পরামর্শ শুনি না? হঁ্যা, শুনি। আমার ফেরেশতাগণ তাদের নিকটে থেকে লিপিবদ্ধ করে।</p>
<p class="verse"><a name="43:81" />81: বলুন, দয়াময় আল্লাহর কোন সন্তান থাকলে আমি সর্ব প্রথম তার এবাদত করব।</p>
<p class="verse"><a name="43:82" />82: তারা যা বর্ণনা করে, তা থেকে নভোমন্ডল ও ভূমন্ডলের পালনকর্তা, আরশের পালনকর্তা পবিত্র।</p>
<p class="verse"><a name="43:83" />83: অতএব, তাদেরকে বাকচাতুরী ও ক্রীড়া-কৌতুক করতে দিন সেই দিবসের সাক্ষাত পর্যন্ত, যার ওয়াদা তাদেরকে দেয়া হয়।</p>
<p class="verse"><a name="43:84" />84: তিনিই উপাস্য নভোমন্ডলে এবং তিনিই উপাস্য ভুমন্ডলে। তিনি প্রজ্ঞাময়, সর্বজ্ঞ,</p>
<p class="verse"><a name="43:85" />85: বরকতময় তিনিই, নভোমন্ডল, ভূমন্ডল ও এতদুভয়ের মধ্যবর্তী সবকিছু যার। তাঁরই কাছে আছে কেয়ামতের জ্ঞান এবং তাঁরই দিকে তোমরা প্রত্যাবর্তিত হবে।</p>
<p class="verse"><a name="43:86" />86: তিনি ব্যতীত তারা যাদের পুজা করে, তারা সুপারিশের অধিকারী হবে না, তবে যারা সত্য স্বীকার করত ও বিশ্বাস করত।</p>
<p class="verse"><a name="43:87" />87: যদি আপনি তাদেরকে জিজ্ঞাসা করেন, কে তাদেরকে সৃষ্টি করেছেন, তবে অবশ্যই তারা বলবে, আল্লাহ, অতঃপর তারা কোথায় ফিরে যাচ্ছে ?</p>
<p class="verse"><a name="43:88" />88: রসূলের এই উক্তির কসম, হে আমার পালনকর্তা, এ সম্প্রদায় তো বিশ্বাস স্থাপন করে না।</p>
<p class="verse"><a name="43:89" />89: অতএব, আপনি তাদের থেকে মুখ ফিরিয়ে নিন এবং বলুন, â€˜সালামâ€™। তারা শীঘ্রই জানতে পারবে।</p>
