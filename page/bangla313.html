
<p class="verse"><a name="20:13" />13: এবং আমি তোমাকে মনোনীত করেছি, অতএব যা প্রত্যাদেশ করা হচ্ছে, তা শুনতে থাক।</p>
<p class="verse"><a name="20:14" />14: আমিই আল্লাহ আমি ব্যতীত কোন ইলাহ নেই। অতএব আমার এবাদত কর এবং আমার স্মরণার্থে নামায কায়েম কর।</p>
<p class="verse"><a name="20:15" />15: কেয়ামত অবশ্যই আসবে, আমি তা গোপন রাখতে চাই; যাতে প্রত্যেকেই তার কর্মানুযায়ী ফল লাভ করে।</p>
<p class="verse"><a name="20:16" />16: সুতরাং যে ব্যক্তি কেয়ামতে বিশ্বাস রাখে না এবং নিজ খাহেশের অনুসরণ করে, সে যেন তোমাকে তা থেকে নিবৃত্ত না করে। নিবৃত্ত হলে তুমি ধবংস হয়ে যাবে।</p>
<p class="verse"><a name="20:17" />17: হে মূসা, তোমার ডানহাতে ওটা কি?</p>
<p class="verse"><a name="20:18" />18: তিনি বললেনঃ এটা আমার লাঠি, আমি এর উপর ভর দেই এবং এর দ্বারা আমার ছাগপালের জন্যে বৃক্ষপত্র ঝেড়ে ফেলি এবং এতে আমার অন্যান্য কাজ ও চলে।</p>
<p class="verse"><a name="20:19" />19: আল্লাহ বললেনঃ হে মূসা, তুমি ওটা নিক্ষেপ কর।</p>
<p class="verse"><a name="20:20" />20: অতঃপর তিনি তা নিক্ষেপ করলেন, অমনি তা সাপ হয়ে ছুটাছুটি করতে লাগল।</p>
<p class="verse"><a name="20:21" />21: আল্লাহ বললেনঃ তুমি তাকে ধর এবং ভয় করো না, আমি এখনি একে পূর্বাবস্থায় ফিরিয়ে দেব।</p>
<p class="verse"><a name="20:22" />22: তোমার হাত বগলে রাখ, তা বের হয়ে আসবে নির্মল উজ্জ্বল হয়ে অন্য এক নিদর্শন রূপে; কোন দোষ ছাড়াই।</p>
<p class="verse"><a name="20:23" />23: এটা এজন্যে যে, আমি আমার বিরাট নিদর্শনাবলীর কিছু তোমাকে দেখাই।</p>
<p class="verse"><a name="20:24" />24: ফেরাউনের নিকট যাও, সে দারুণ উদ্ধত হয়ে গেছে।</p>
<p class="verse"><a name="20:25" />25: মূসা বললেনঃ হে আমার পালনকর্তা আমার বক্ষ প্রশস্ত করে দিন।</p>
<p class="verse"><a name="20:26" />26: এবং আমার কাজ সহজ করে দিন।</p>
<p class="verse"><a name="20:27" />27: এবং আমার জিহবা থেকে জড়তা দূর করে দিন।</p>
<p class="verse"><a name="20:28" />28: যাতে তারা আমার কথা বুঝতে পারে।</p>
<p class="verse"><a name="20:29" />29: এবং আমার পরিবারবর্গের মধ্য থেকে আমার একজন সাহায্যকারী করে দিন।</p>
<p class="verse"><a name="20:30" />30: আমার ভাই হারুনকে।</p>
<p class="verse"><a name="20:31" />31: তার মাধ্যমে আমার কোমর মজবুত করুন।</p>
<p class="verse"><a name="20:32" />32: এবং তাকে আমার কাজে অংশীদার করুন।</p>
<p class="verse"><a name="20:33" />33: যাতে আমরা বেশী করে আপনার পবিত্রতা ও মহিমা ঘোষনা করতে পারি।</p>
<p class="verse"><a name="20:34" />34: এবং বেশী পরিমাণে আপনাকে স্মরণ করতে পারি।</p>
<p class="verse"><a name="20:35" />35: আপনি তো আমাদের অবস্থা সবই দেখছেন।</p>
<p class="verse"><a name="20:36" />36: আল্লাহ বললেনঃ হে মূসা, তুমি যা চেয়েছ তা তোমাকে দেয়া হল।</p>
<p class="verse"><a name="20:37" />37: আমি তোমার প্রতি আরও একবার অনুগ্রহ করেছিলাম।</p>
