
<p class="surah">সূরা আল জিন</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="72:1" />1: বলুনঃ আমার প্রতি ওহী নাযিল করা হয়েছে যে, জিনদের একটি দল কোরআন শ্রবণ করেছে, অতঃপর তারা বলেছেঃ আমরা বিস্ময়কর কোরআন শ্রবণ করেছি;</p>
<p class="verse"><a name="72:2" />2: যা সৎপথ প্রদর্শন করে। ফলে আমরা তাতে বিশ্বাস স্থাপন করেছি। আমরা কখনও আমাদের পালনকর্তার সাথে কাউকে শরীক করব না।</p>
<p class="verse"><a name="72:3" />3: এবং আরও বিশ্বাস করি যে, আমাদের পালনকর্তার মহান মর্যাদা সবার উর্ধ্বে। তিনি কোন পত্নী গ্রহণ করেননি এবং তাঁর কোন সন্তান নেই।</p>
<p class="verse"><a name="72:4" />4: আমাদের মধ্যে নির্বোধেরা আল্লাহ তাâ€™আলা সম্পর্কে বাড়াবাড়ির কথাবার্তা বলত।</p>
<p class="verse"><a name="72:5" />5: অথচ আমরা মনে করতাম, মানুষ ও জিন কখনও আল্লাহ তাâ€™আলা সম্পর্কে মিথ্যা বলতে পারে না।</p>
<p class="verse"><a name="72:6" />6: অনেক মানুষ অনেক জিনের আশ্রয় নিত, ফলে তারা জিনদের আত্নম্ভরিতা বাড়িয়ে দিত।</p>
<p class="verse"><a name="72:7" />7: তারা ধারণা করত, যেমন তোমরা মানবেরা ধারণা কর যে, মৃত্যুর পর আল্লাহ তাâ€™আলা কখনও কাউকে পুনরুত্থিত করবেন না।</p>
<p class="verse"><a name="72:8" />8: আমরা আকাশ পর্যবেক্ষণ করছি, অতঃপর দেখতে পেয়েছি যে, কঠোর প্রহরী ও উল্কাপিন্ড দ্বারা আকাশ পরিপূর্ণ।</p>
<p class="verse"><a name="72:9" />9: আমরা আকাশের বিভিন্ন ঘাঁটিতে সংবাদ শ্রবণার্থে বসতাম। এখন কেউ সংবাদ শুনতে চাইলে সে জলন্ত উল্কাপিন্ড ওঁৎ পেতে থাকতে দেখে।</p>
<p class="verse"><a name="72:10" />10: আমরা জানি না পৃথিবীবাসীদের অমঙ্গল সাধন করা অভীষ্ট, না তাদের পালনকর্তা তাদের মঙ্গল সাধন করার ইচ্ছা রাখেন।</p>
<p class="verse"><a name="72:11" />11: আমাদের কেউ কেউ সৎকর্মপরায়ণ এবং কেউ কেউ এরূপ নয়। আমরা ছিলাম বিভিন্ন পথে বিভক্ত।</p>
<p class="verse"><a name="72:12" />12: আমরা বুঝতে পেরেছি যে, আমরা পৃথিবীতে আল্লাহ তাâ€™আলাকে পরাস্ত করতে পারব না এবং পলায়ন করেও তাকে অপারক করত পরব না।</p>
<p class="verse"><a name="72:13" />13: আমরা যখন সুপথের নির্দেশ শুনলাম, তখন তাতে বিশ্বাস স্থাপন করলাম। অতএব, যে তার পালনকর্তার প্রতি বিশ্বাস করে, সে লোকসান ও জোর-জবরের আশংকা করে না।</p>
