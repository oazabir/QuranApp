
<p class="verse"><a name="38:43" />43: আমি তাকে দিলাম তার পরিজনবর্গ ও তাদের মত আরও অনেক আমার পক্ষ থেকে রহমতস্বরূপ এবং বুদ্ধিমানদের জন্যে উপদেশস্বরূপ।</p>
<p class="verse"><a name="38:44" />44: তুমি তোমার হাতে এক মুঠো তৃণশলা নাও, তদ্বারা আঘাত কর এবং শপথ ভঙ্গ করো না। আমি তাকে পেলাম সবরকারী। চমৎকার বান্দা সে। নিশ্চয় সে ছিল প্রত্যাবর্তনশীল।</p>
<p class="verse"><a name="38:45" />45: স্মরণ করুন, হাত ও চোখের অধিকারী আমার বান্দা ইব্রাহীম, ইসহাক ও ইয়াকুবের কথা।</p>
<p class="verse"><a name="38:46" />46: আমি তাদের এক বিশেষ গুণ তথা পরকালের স্মরণ দ্বারা স্বাতন্ত্র্য দান করেছিলাম।</p>
<p class="verse"><a name="38:47" />47: আর তারা আমার কাছে মনোনীত ও সৎলোকদের অন্তর্ভুক্ত।</p>
<p class="verse"><a name="38:48" />48: স্মরণ করুণ, ইসমাঈল, আল ইয়াসা ও যুলকিফলের কথা। তারা প্রত্যেকেই গুনীজন।</p>
<p class="verse"><a name="38:49" />49: এ এক মহৎ আলোচনা। খোদাভীরুদের জন্যে রয়েছে উত্তম ঠিকানা-</p>
<p class="verse"><a name="38:50" />50: তথা স্থায়ী বসবাসের জান্নাত; তাদের জন্যে তার দ্বার উম্মুক্ত রয়েছে।</p>
<p class="verse"><a name="38:51" />51: সেখানে তারা হেলান দিয়ে বসবে। তারা সেখানে চাইবে অনেক ফল-মূল ও পানীয়।</p>
<p class="verse"><a name="38:52" />52: তাদের কাছে থাকবে আনতনয়না সমবয়স্কা রমণীগণ।</p>
<p class="verse"><a name="38:53" />53: তোমাদেরকে এরই প্রতিশ্রুতি দেয়া হচ্ছে বিচার দিবসের জন্যে।</p>
<p class="verse"><a name="38:54" />54: এটা আমার দেয়া রিযিক যা শেষ হবে না।</p>
<p class="verse"><a name="38:55" />55: এটাতো শুনলে, এখন দুষ্টদের জন্যে রয়েছে নিকৃষ্ট ঠিকানা</p>
<p class="verse"><a name="38:56" />56: তথা জাহান্নাম। তারা সেখানে প্রবেশ করবে। অতএব, কত নিকৃষ্ট সেই আবাস স্থল।</p>
<p class="verse"><a name="38:57" />57: এটা উত্তপ্ত পানি ও পঁূজ; অতএব তারা একে আস্বাদন করুক।</p>
<p class="verse"><a name="38:58" />58: এ ধরনের আরও কিছু শাস্তি আছে।</p>
<p class="verse"><a name="38:59" />59: এই তো একদল তোমাদের সাথে প্রবেশ করছে। তাদের জন্যে অভিনন্দন নেই তারা তো জাহান্নামে প্রবেশ করবে।</p>
<p class="verse"><a name="38:60" />60: তারা বলবে, তোমাদের জন্যে ও তো অভিনন্দন নেই। তোমরাই আমাদেরকে এ বিপদের সম্মুখীন করেছ। অতএব, এটি কতই না ঘৃণ্য আবাসস্থল।</p>
<p class="verse"><a name="38:61" />61: তারা বলবে, হে আমাদের পালনকর্তা, যে আমাদেরকে এর সম্মুখীন করেছে, আপনি জাহান্নামে তার শাস্তি দ্বিগুণ করে দিন।</p>
