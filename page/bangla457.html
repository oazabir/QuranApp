
<p class="verse"><a name="38:62" />62: তারা আরও বলবে, আমাদের কি হল যে, আমরা যাদেরকে মন্দ লোক বলে গণ্য করতাম, তাদেরকে এখানে দেখছি না।</p>
<p class="verse"><a name="38:63" />63: আমরা কি অহেতুক তাদেরকে ঠাট্টার পাত্র করে নিয়েছিলাম, না আমাদের দৃষ্টি ভুল করছে?</p>
<p class="verse"><a name="38:64" />64: এটা অর্থাৎ জাহান্নামীদের পারস্পরিক বাক-বিতন্ডা অবশ্যম্ভাবী।</p>
<p class="verse"><a name="38:65" />65: বলুন, আমি তো একজন সতর্ককারী মাত্র এবং এক পরাক্রমশালী আল্লাহ ব্যতীত কোন উপাস্য নেই।</p>
<p class="verse"><a name="38:66" />66: তিনি আসমান-যমীন ও এতদুভয়ের মধ্যবর্তী সব কিছুর পালনকর্তা, পরাক্রমশালী, মার্জনাকারী।</p>
<p class="verse"><a name="38:67" />67: বলুন, এটি এক মহাসংবাদ,</p>
<p class="verse"><a name="38:68" />68: যা থেকে তোমরা মুখ ফিরিয়ে নিয়েছ।</p>
<p class="verse"><a name="38:69" />69: &#2442র্ধ্ব জগৎ সম্পর্কে আমার কোন জ্ঞান ছিল না যখন ফেরেশতারা কথাবার্তা বলছিল।</p>
<p class="verse"><a name="38:70" />70: আমার কাছে এ ওহীই আসে যে, আমি একজন স্পষ্ট সতর্ককারী।</p>
<p class="verse"><a name="38:71" />71: যখন আপনার পালনকর্তা ফেরেশতাগণকে বললেন, আমি মাটির মানুষ সৃষ্টি করব।</p>
<p class="verse"><a name="38:72" />72: যখন আমি তাকে সুষম করব এবং তাতে আমার রূহ ফুঁকে দেব, তখন তোমরা তার সম্মুখে সেজদায় নত হয়ে যেয়ো।</p>
<p class="verse"><a name="38:73" />73: অতঃপর সমস্ত ফেরেশতাই একযোগে সেজদায় নত হল,</p>
<p class="verse"><a name="38:74" />74: কিন্তু ইবলীস; সে অহংকার করল এবং অস্বীকারকারীদের অন্তর্ভুক্ত হয়ে গেল।</p>
<p class="verse"><a name="38:75" />75: আল্লাহ বললেন, হে ইবলীস, আমি স্বহস্তে যাকে সৃষ্টি করেছি, তার সম্মুখে সেজদা করতে তোমাকে কিসে বাধা দিল? তুমি অহংকার করলে, না তুমি তার চেয়ে উচ্চ মর্যাদা সম্পন্ন?</p>
<p class="verse"><a name="38:76" />76: সে বললঃ আমি তার চেয়ে উত্তম আপনি আমাকে আগুনের দ্বারা সৃষ্টি করেছেন, আর তাকে সৃষ্টি করেছেন মাটির দ্বারা।</p>
<p class="verse"><a name="38:77" />77: আল্লাহ বললেনঃ বের হয়ে যা, এখান থেকে। কারণ, তুই অভিশপ্ত।</p>
<p class="verse"><a name="38:78" />78: তোর প্রতি আমার এ অভিশাপ বিচার দিবস পর্যন্ত স্থায়ী হবে।</p>
<p class="verse"><a name="38:79" />79: সে বললঃ হে আমার পালনকর্তা, আপনি আমাকে পুনরুত্থান দিবস পর্যন্ত অবকাশ দিন।</p>
<p class="verse"><a name="38:80" />80: আল্লঅহ বললেনঃ তোকে অবকাশ দেয়া হল।</p>
<p class="verse"><a name="38:81" />81: সে সময়ের দিন পর্যন্ত যা জানা।</p>
<p class="verse"><a name="38:82" />82: সে বলল, আপনার ইযযতের কসম, আমি অবশ্যই তাদের সবাইকে বিপথগামী করে দেব।</p>
<p class="verse"><a name="38:83" />83: তবে তাদের মধ্যে যারা আপনার খাঁটি বান্দা, তাদেরকে ছাড়া।</p>
